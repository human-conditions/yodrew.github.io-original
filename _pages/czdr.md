---
title: czdr
permalink: "/czdr/"
layout: page
---

určitého rozjímání, rekapitulace prožitků, ke které může dojít již při výstupním rozhovoru, 
který je tedy opět veden s opatrovníkem.
 V případě našeho výzkumu však bohužel participanti neměli možnost této postupné 
zpětné adaptace, jelikož jejich pobyt probíhal za účelem výzkumu, při němž probíhala 
bezprostředně po opuštění pobytu v omezené zevní stimulaci řada měření. Téměř všichni 
participanti to shledali jako zatěžující, jelikož neměli možnost pozvolného začlenění zpět 
do vnějšího prostředí a rekapitulace zážitků, ale museli víceméně ihned být schopni pině se 
soustředit na jinou činnost (doprava na místo měření, koncentrace při kognitivních 
testech).

 3.2 Pobyty omezené zevní stimulace v ČR
Pobyt v omezené zevní stimulaci, či terapie tmou, se u nás stal známým zejména díky práci 
PhDr. Andrewa A. Urbiše, který sám pobyt v omezené zevní stimulaci několikrát 
podstoupil, a nyní tyto pobyty zprostředkovává široké veřejnosti ve svém centru na 
Čeladné.
 V rámci výzkumu, který probíhal v letech 2015 — 2016, jehož součástí byli také 
participanti, se kterými jsme pracovali, podstoupili tito jedinci pobyty v omezené zevní 
stimulaci ve speciálně upravené chatce v Kozlovicích. V této kapitole si jednak nastíníme 
prostředí terapie tmou v Kozlovicích a jednak se pokusíme o výčet míst v České republice, 
kde v současnosti probíhají pobyty v omezené zevní stimulaci, a o stručnou charakteristiku 
těchto pobytů na Čeladné, kde je opatrovníkem právě již zmiňovaný Andrew Urbiš, 
zakladatel tzv. terapie tmou v České republice. Pobyty na jednotlivých místech se od sebe 
mohou lišit např. prostředím či vybavením, vedením úvodního rozhovoru nebo filozofií, 
nicméně princip je u všech stejný.

Terapie tmou v Kozlovicích, okres Frýdek — Místek
V Centru terapie tmou v Kozlovicích probíhají nejen pobyty ve tmě pro veřejnost, ale také 
výzkumy, které zpočátku (od roku 2013) probíhaly ve spolupráci s Katedrou psychologie a 
Ústavem fyziologie a patofyziologie Ostravské univerzity, s dobrovolníky z řad veřejnosti. 
Od roku 2015 zde probíhají výzkumy za účasti studentů psychologie a příbuzných oborů.
 Zakladatelem tohoto centra je Roman Barták, který je také zároveň opatrovníkem — 
terapeutem, který se o klienty během průběhu jejich pobytu stará.

 Pro terapii tmou je na tomto místě možno využít jednu ze čtyř pobytových 
místností. Tyto místnosti se nacházejí uprostřed lesů, v bezprostřední blízkosti domova 
Romana Bartáka, v beskydské přírodě, která je důležitým aspektem zejména při skončení 
pobytu, při vyjití ze tmy. Každá z těchto místností má vlastní sociální zařízení a je 
vybavena postelí, kobercem, křeslem, a je v ní zajištěno dostatečné větrání. Klienti se zde 
mohou objednat jak na týden, tak i na pouhý den. Strava respektuje roční období a je 
vegetariánská. Mimo teplé jídlo, které je klientovi přineseno jednou denně, má také k 
dispozici sušené ovoce, oříšky, miisli. Opatrovník také klientovi poskytuje možnost pro 
rozhovor, a to vždy, když mu přinese jídlo, tedy jednou denně. Stravu i vybavení místnosti 
je také možnost přizpůsobit klientovi tak, aby se cítil pohodlně a bezpečně 
[http://www.terapietmou.net/]().

Beskydské rehabilitační centrum Čeladná
Zřejmě nejznámějším poskytovatelem této služby v České republice, je právě toto centrum, 
kde je opatrovníkem PhDr. Andrew A. Urbiš. Klienti zde pobývají ve Vile Mátma, která je 
vybavena podobně, jak bylo popsáno výše. Před zahájením pobytu provede opatrovník — 
terapeut s klientem vstupní rozhovor, klient má také možnost prohlédnout si podrobně 
vybavení vily a uložit si své věci. Během pobytu jej opatrovník — terapeut navštěvuje dle 
dohody (zpravidla každý den). Pobyt v tomto prostředí pak tráví každý klient dle svého 
uvážení, může např. jíst, spát, meditovat, cvičit, hrát na hudební nástroj.
 V případě potřeby se klient může dovolat nejen opatrovníkovi, ale také zdravotní 
sestře nebo lékaři, který má službu (v areálu, kde se toto centrum nachází je 24 hodinová 
lékařská pohotovost). Pobyty v tomto centru jsou uskutečňovány vždy nejméně na 7 dní. 
Pro pobyt v tomto zařízení je nutné se rezervovat zhruba rok dopředu, čekací lhůta může 
být několik měsíců až dva roky [https://www.brc.cz/terapie-tmou-1/]().

Další místa, která pobyty v prostředí omezené zevní stimulace v České republice 
v současnosti poskytují, jsou:

- Terapie tmou, pobyty ve tmě, Hodonín u Kunštátu [https://www.tmaleci.cz/ ]()
- Cesty sebepoznání, Pobyt ve tmě, Klatovy [http://pobyt-ve-tme.cz/index.php?page=tma_a_ticho]()
- Terapie tmou u Brna, Hluboké Dvory [https://www.terapie-tmou-u-brna.cz/]()
- Místo v srdci, Terapie tmou, Prostějov [http://mistovsrdci.cz/terapie-tmou-pobyt-ve-tmel]()
- Tmaják, Pobyt ve tmě, Tmaják, Terapie tmou, Doubravčice [https://www.tmajak.cz/]()
- Chaloupka na dobrém konci, pobyt ve tmě — terapie tmou, Hněvkovice [https://www.nadobremkonci.cz/]()
- Léčba tmou, Lomec u Úmonína, okres Kutná Hora [https://www.lecba-tmou.cz/]()
- Léčivá tma, Dobrá u Frýdku Místku [http://lecivatma.sweb.cz/]()
- Dobrá tma, Dobrá u Frýdku Místku [http://www.dobratma.cz/ ]()
- Pobyt ve tmě - terapie tmou, Vrchlabí [http://pobyt-vetme.cz/]()
- Terapie tmou u Štědřicha, Lysice u Brna [https://terapie-tmou-ustedricha.webnode.cz/]()
- Studio kruh života, Pobyt ve tmě, Plzeň [https://www.kruh-zivota.cz/pobyt-ve-tme/]()
- Pobyt ve tmě Praha, Čemolice u Prahy [https://www.facebook.com/Pobyt-ve-tm%C4%9B-Praha-274967085990043/]()
- Tma léčbou, Čáslav [http://tma-lecbou.cz/]()
- Pobyt ve tmě, Meditační centrum Ordějov, Bystřice pod Lopeníkem [http://www.vetme.cz/]() and [http://www.vetme.cz/pobyt-ve-tme-2/]()
- Terapie tmou Třebíč, Třebíč [https://terapie-tmou8.webnode.cz/]()
- Terapie tmou, Kolaje u Poděbrad [http://www.terapietmou.eu/index.php/cz/terapie-sluzby/terapie-tmou]() and [http://terapietmou.eu/index.php/cz/blog-novinky/69-vasek-krejcik-parova-terapie-tmou](). 
- Poustevna ve Žd'árci u Skutče [http://zdarecl.blogspot.cz/search/label/Poustevna%20info]()
- Vědomá tma — pobyty ve tmě, Bruzovice [http://www.vedoma-tma.cz/index.php]()
- Dílna života, Bruzovice [http://www.dilnazivota.cz/]()
- Terapie tmou, Průhonice [http://blankatopkova.cz/]()

- [http://www.terapietmou.net/]().
- [https://www.brc.cz/terapie-tmou-1/]().
- [https://terapie-tmou-u-stedricha.webnode.cz/parova-tma/]()


- [](http://www.terapietmou.net/).
- [](https://www.brc.cz/terapie-tmou-1/).
- [](https://terapie-tmou-u-stedricha.webnode.cz/parova-tma/)



V České republice nyní tedy funguje přes dvacet míst, kde je možno podstoupit terapii 
tmou a její popularizace stále roste. Malůš, Kupka a Dostál (2016) ve své studii uvádí, že 
se tzv. terapie tmou stává v České republice populární mezi laiky jako služba, za kterou 
lidé platí. V posledních letech přilákala tato metoda pozornost médií. Nové, populární nebo
alternativní „psychoterapeutické" metody mohou přilákat jedince, kteří očekávají rychlé a 
výrazné zlepšení, což se později odráží v jejich pozitivním sebehodnocení.
 Mimo „klasické" pobyty je možno například podstoupit také párové pobyty ve 
tmě, které mají stejný princip, vyjma toho, že po celou dobu pobytu je pár spolu, sdílí tedy 
prostor ve dvou. Tyto pobyty potom slouží převážně k uvědomění si vděčnosti ve vztahu 
[https://terapie-tmou-u-stedricha.webnode.cz/parova-tma/]() či k upevnění vztahu 
[http://terapietmou.eu/index.php/cz/blog-novinky/69-vasek-krejcik-parova-terapie-tmou](). 
Důležité však je uvědomit si, zda partneři zvládnout být pouze spolu několik dní v tak 
malém prostoru, a zda to jejich vztah nezničí. Někteří provozovatelé také upozorňují, že 
před nástupem na „párovou tmu" by si jedinci měli vyzkoušet pobyt samostatně 
[http://www.vetme.cz/pobyt-ve-tme-2/]()
 Nárůst popularizace a povědomí veřejnosti o těchto procedurách potvrzuje také 
stále častější výskyt různé formy floatingu. Kavková, Malůš, Taušová a Válková (2013) 
uvádějí rozdělení nabídek floatingu v ČR na dvě oblasti, a sice oblast léčebně- 
rehabilitační, kde spadají lázně, rehabilitační centra a balneoentra, a oblast kosmeticko- 
relaxační, kde řadí wellness centra, sportovní centra, kosmetické salóny a hotely, které 
tuto službu nabízejí. Míst, kde můžeme, ať už za účelem relaxace či rehabilitace, metodu 
floatingu nalézt, už je nyní v každém větším městě několik.

2 Párové pobyty ve tmě zprostředkovávají i některá další místa, kde lze podstoupit terapii tmou, nešlo nám 
však o jejich výčet, pouze o názorný příklad, tudíž zde nejsou uvedena.


